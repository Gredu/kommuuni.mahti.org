# Ohjeita

Ohjeita arjen askareisiin ja ongelmiin.

## Valurautapannun hoito

Yleiset ohjeet valurautapannuille:

  - Pese vedellä - voit käyttää myös hieman astianpesuainetta
  - Kuivaa
  - Pyyhi ruokaöljyllä
  - Älä jätä märäksi
  - Älä jätä ruokaa pannuun
  - Älä koskaan liota puhtaaksi

Kommuunissa tämä tarkoittaa sitä, että heti pesun jälkeen valurautapannu on kuivattava kuivauspyyhkeellä. Tämän jälkeen se voidellaan öljyllä, jonka jälkeen valurautapannu laitetaan sille kuuluvaan paikkaan hyllyssä.

## Pyykkien pesu

Tärkeimmät pesuohjelmat pesukoneessa ovat tekstiilipesu 40 asteessa ja ekopesu 60 asteessa. 60 asteessa pestään yleensä lakanat ja 40 asteessa arkivaatteet.

![Pesukoneen ohjelmat](/images/washing-machine.jpg)

Kellarissa sijaitsevassa pesuhuoneessa on kaksi pesukonetta. Näitä voi myös käyttää ilmaiseksi. Ohjeet pesukoneiden käyttöön löytyy paikanpäältä.

### Pesupulveri

**Yksi lusikallinen pesupulveria riittää.** Annostelulusikka löytyy pesupulveripakkauksen sisältä. Erittäin likaisille tai yhteistilojen pyykeille puolitoista lusikallista pyykinpesupulveria. Pulveri tai pesuneste laitetaan pesukoneeseen kohtaan, jossa lukee II.

*Koneeseen voi laittaa myös esi- ja jälkipesulle tarkoitettua ainetta. Näille on omat lokeronsa, mutta kyseiset aineet eivät ole pakollisia. Jos näitä aineita kuitenkin laittaa, voi olla, että koneelle pitää erikseen kertoa, että käyttää esi- tai jälkipesua.*

### Pyykkien kuivaaminen

Kuivaushuoneet sijaitsevat kellarissa ja niiden käyttö vaatii varauksen. Huoneiden numerot ovat 77, 35, 27 ja 3. Huoneiden 77 ja 3 varauslista löytyy itse kuivaushuoneesta, muiden varauslista löytyy pesutuvasta, joka on kellarikäytävän keskikohdalla. Pesutuvassa on kuivausrumpu, linkouskone ja pesukoneet, joita voi käyttää ilmaiseksi. Pesukoneiden käyttö vaatii ajanvarauksen.

Kuivaushuoneet ovat olleet lähes aina vapaita, joten yleensä ei ole ollut tarvetta varata etukäteen. Muista kuitenkin varata kuivaushuone, vaikka aikasi alkaakin siitä hetkestä, kun kirjaat varauslistaan.

### Pesukoneen käyttö ekologisesti

::: warning Ohjeistus
**Pese pyykkiä täysinä koneellisina ja valitse oikea pesuohjelma.**
:::

## Biovuorot

Biovuorolista on pakastimen ovessa. Biovuoron osoittaa sininen nappula. Bion vietyäsi siirrä sininen nappula oikealle pois oman nimesi kohdalta. Jos seuraavalla henkilöllä on punainen nappula, poista se ja hyppää hänen yli seuraavaan.

Punainen nappula on merkki siitä, että bion on vienyt ei-vuorossa ollut asukas. Jos viet bion kun ei ole vuorosi, laita punainen nappula nimesi kohdalle, jolloin seuraavalla vuorollasi sinun ei tarvitse viedä bioo. Punaisia nappuloita saa haalia niin paljon kuin haluaa.

Jos bioastia on likaantunut, pese se.

Jos sinistä nappulaa siirtäessä tulee vastaan keltainen nappula, hyppää sen yli siirtämättä pois keltaista nappulaa. Keltainen nappula on merkki siitä, että henkilö on vapautettu biovuorosta. Keltaisen nappulan tarkoitus on huomata ne henkilöt, jotka ovat poissa kommuunissa, eivätkä siksi fyysisesti pysty viemään bioastiaa. Jos tiedät olevasi poissa Kommuunista sen verran kauan, että sininen nappula saattaa osua kohdallesi, laita itsellesi keltainen nappula. Ota nappula välittömästä pois, kun palaat!

Keltaisen nappulan sijasta voidaan myös käyttää post-it-lappuja.

::: warning Ohjeistus
**Biopussin koko on 20 litraa.**
:::
