# Muuttajille
*Pikaopas kommuuniin muuttajille ja kommuunista poistuville.* Sisään muuttajien riittää lukea vain [Onboarding](#onboarding), ja ulos muuttajien [Offboarding](#offboarding).

::: warning Ohjeistus
**Kommuunin varastossa on muuttolaatikoita, joita voi lainata pois tai sisään muuttaessa!** Nämä tulisi kuitenkin palauttaa tai maksaa hyvitystä.
:::

## Onboarding
Tervetuloa Kontulan Kommuuniin!

Ensimmäisinä päivinä sinun tulisi saada esittely Kommuunin toiminnasta ja käytänteistä. Esittelyn hoitavat Kommuunin vetäjät. Jos et ole saanut esittelyä, selvitä keitä Kommuunin vetäjät ovat ja pyydä heitä tekemään esittely. Esittelyn lisäksi sinun tulisi saada oma kuivatila elitarvikkeille, sekä oma tila jääkaapissa ja jaettu tila pakastimessa.

Säännöt ovat suunniteltu olemaan helposti ymmärrettäviä. Kaiken oppii, jos on valmis hieman panostamaan. Jos tulee epäselvyyksiä, voi näihin sivuihin aina palata tai kysyä muilta Kommuunin asukkailta. 

::: warning Ohjeistus
**Lue Kontulan Kommuunin nettisivut ainakin kerran läpi ja viikon päästä vielä uudelleen. Kuukauden päästä lue vielä kolmannen kerran!**
:::

Avaa keskustelupinta mahdollisimman pian muiden asukkaiden kanssa. Jos kukaan ei ota sinuun yhteyttä, uskalla olla ensimmäinen!

::: danger Sääntö
**Liity Liity Kommuunin yhteiseen chattikanavaan.**
:::

::: danger Sääntö
**Hanki Google-tunnukset, jotta sinut voidaan liittää Kommuunipankin taloudenpitoon.** Kirjanpito tapahtuu Google-sheetissä.
:::

::: danger Sääntö
**Hanki MobilePay.** Sujuvampaan Kommuunipankin käyttöön.
:::

Ajattele Kommuunia kommuunia eikä soluna. Jos tarvitset jotain, mieti myös tarvitsevatko muut. Jos tarpeeksi moni samaa asiaa kaipaa, voidaan hankinta kustantaa Kommuunipankista. Tällöin on myös mahdollista ostaa tukkuna alennettuun hintaan.

Kommuunin asukkaiden määrä voi olla monessa asiassa hyödyllinen. Tästä kannattaa ehdottomasti ottaa kaikki irti! Esimerkiksi suoratoistopalvelujen ja aikakauslehtien yhteistilauksilla voi saada hinnat murto-osaan alkuperäisestä. Joihinkin matkoihin tai retkiin voi saada ryhmäalennuksia. Ruuan laittaminen yhdessä tuo tehokkuutta. Erillisillä ruuanlaittovuoroilla voi saada paljon ajansäästöä.

Toivottavasti nautit olostasi Kommuunissa!

## Offboarding
Heippa ja toivottavasti oli kivaa Kommuunissa!

Vuokrasuhteen päättyttyä huoneisto luovutetaan samassa kunnossa kuin se alun perin vuokrattiin: siistinä ja siivottuna. Jos huonetta ei palauteta alkuperäisessä tilassa, voi vuokranantaja kustantaa ulkopuolisen siivoojan tai huoltomiehen vakuuksista. Olisi myös hyvä, jos yleisissä tiloissa olleet sinulle varatut tilat siivotaan:
  - elintarvikkeille tarkoitettu kuivatila
  - jääkaapissa oleva tila
  - kaikki FFA-tilat mitä olet käyttänyt

::: danger Sääntö
**Lopeta kaikki Kontulan kiinteistöön liittyvät tilaukset.** Lopeta saunavuorot, varastotilan ja autopaikan vuokraaminen. Poista kaikki tulevat pyykinkuivaushuone varaukset.
:::

Näiden lisäksi tarkista, ettei sinulta jää mitään Kommuunin FFA-tiloihin. Jos haluat jättää jotain Kommuuniin, kerro selkeästi,mitä olet jättämässä. Tämä koskee kaikkia tavaroita, mitä aiot jättää. Kommuunin tehtävä ei ole ratkaista pois lähtijöiden roska-ongelmia. Sovi kommuunivetäjien kanssa, mitä voidaan jättää, eli mikä on tarpeellista ja mikä turhaa.

Tarkista, ettei varastoon tai suihkuhuoneeseen ole jäänyt omaisuuttasi. Näihin unohdetaan tavaroita kaikista eniten. Kengät olisi syytä myös katsoa, että tulevat mukaan. 

*Erään kenkä-inventaarion aikana oli löytynyt 15 kenkäparia, jotka eivät näyttäneet kuuluvan kenellekään asukkaalle. Suihkusaippuoita on jäänyt hyllyille viideksi vuodeksi. Vielä kolmenkin vuoden päästä on huhuiltu perään unohdettuja tavaroita, joita on sitten löytynyt varastosta.*

::: danger Sääntö
**Kontulan Kommuuni ei ole varastopalvelu.** Älä jätä omia tavaroita muiden riesaksi.
:::

::: danger Sääntö
**Kontulan Kommuuni ei ole postipalvelu. Tee postille ja eri tilauksille osoitemuutos.** Kommuunivetäjät voivat hetken ajan pitää huolta posteistasi. Ne tullaan kuitenkin kuukauden päästä lähettämään takaisin postille "Ei asu tässä osoitteessa" viestin kera ilman mitään ilmoituksia.
:::

*Kommuunissa on ollut tilanteita, missä muutamien kuukausien ajan ollaan skannailtu postit digitaaliseen muotoon kolmelle eri henkilölle.*

Kommuuni lahjoittaa tavaroita pois muuttajalle, mutta vain jos se on sovittu kommuuninvetäjien kanssa. Älä ota mitään mukaan ilman erillistä lupaa. Silmäile kuitenkin tavaroita, mitä Kommuunissa on liikaa tai mitä ei käytetä, ja sovi mitä voit viedä mukanasi.

*Kommuunista katoaa paljon tavaroita yleensä pois lähtijän mukana.*

::: danger Sääntö
**Poistu Kommmuunin ryhmächatista.** Jos et poistu itse, sinut poistetaan ilman varoitusta.
:::

Onnea elämällesi ja muista, että Kontulan Kommuunin ovet ovat aina auki sinulle!
