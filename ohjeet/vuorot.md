# Vuorot

Pakastimen ovella on työlista. Työlistaan kuuluvat bio-vuorot, kommuunipyykkien pesu ja kuivauskaapin tyhjentäminen.

Ainoastaan biolistalla olevat vuorot ovat priorisoituja, eli keltainen nappula osoittaa sen, kenen vuoro on seuraavaksi.

Kommuunipyykeillä ja kuivauskaapilla eivät vuorot ole priorisoituja. Tehtävän tehtyä laitetaan itselle musta nappula merkiksi tehdystä työstä. Näitä töitä voi ja pitää tehdä silloin tällöin, jotta työt jakaantuisivat reilusti. Jos mustia nappuloita kerääntyy liikaa tietyille henkilöille, on se merkki epäreilusta työtaakasta.

Jos kaikilla on mustia nappuloita, niitä voidaan poistaa tasaisesti kaikilta työtehtävän sisällä.

::: warning Ohjeistus
  - mustinappuloita voidaan poistaa epätasaisesti, jos joku asukas on selkeästi ollut poissa kommuunista pidempää kuin muut
  - mustia nappuloita voidaan antaa myös toiselle tasapoistojen yhteydessä työtehtävän sisällä, jos asukkaat sitä haluavat ovat siitä sopineet
:::


## Bio

Biovuoron osoittaa keltainen nappula. Bion vietyäsi siirrä keltainen nappula oikealle pois oman nimesi kohdalta. Jos seuraavalla henkilöllä on musta nappula, poista se ja hyppää hänen yli seuraavaan.

Musta nappula on merkki siitä, että bion on vienyt ei-vuorossa ollut asukas. Jos viet bion kun ei ole vuorosi, laita musta nappula nimesi kohdalle, jolloin seuraavalla vuorollasi sinun ei tarvitse viedä bioo. Mustia nappuloita saa haalia niin paljon kuin haluaa.

Jos bioastia on likaantunut, pese se.

Jos keltaista nappulaa siirtäessä tulee vastaan punainen nappula, hyppää sen yli siirtämättä pois punaista nappulaa. Punainen nappula on merkki siitä, että henkilö on vapautettu biovuorosta. Punaisen nappulan tarkoitus on huomata ne henkilöt, jotka ovat poissa kommuunissa, eivätkä siksi fyysisesti pysty viemään bioastiaa. Jos tiedät olevasi poissa Kommuunista sen verran kauan, että keltainen nappula saattaa osua kohdallesi, laita itsellesi punainen nappula. Ota nappula välittömästä pois, kun palaat!

::: warning Ohjeistus
**Biopussin koko on 20 litraa.**
:::

## Kommuunipyykit

Kommuunipyykkien tehtävä on jaettu kolmeen osaan. Jokainen osa tuo yhden mustan nappulan. Eli jos pyykit pesee, kuivattaa ja taittaa takaisin varastoon, on tämä jo kolmen mustan nappulan arvoinen.

Eli jokainen osa on yhden mustan nappulan arvoinen.

#### 1. Pyykkien pesu

Pyykit pestään täysinä koneellisina. Pesun jälkeen puhtaat märät pyykit viedään eteiseen. Tämän jälkeen pesijä ilmoittaa asiasta, jos joku haluaisi suorittaa toisen osuuden, eli pyykkien kuivaamisen. Jos kukaan ei samana päivänä tähän pysty, on pesijän tehtävä seuraava osuus.

#### 2. Pyykkien kuivaus

Pyykit viedään kuivumaan. Pyykkien kuivuttua ne haetaan ja jätetään eteiseen.

#### 3. Pyykkien taittelu takaisin varastoon

Pyykit napataan eteisestä ja taitellaan takaisin varastoon.

## Kuivauskaappi

Kuivauskaapin tyhjentäminen kokonaan tuottaa yhden mustan nappulan. Ei ole väliä, miten täysi on kuivauskaappi ollut, kunhan siellä on ollut vähintään yksi astia.

Kuivauskaappia ei saa tyhjentää, jos siellä on vielä märkiä astioita.
