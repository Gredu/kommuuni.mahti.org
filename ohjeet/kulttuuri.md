# Kulttuuri

## Säännöt
Jokainen kommuunin asukas voi osallistua sääntöjen laatimiseen. Hyvien sääntöjen tuntomerkit:
  1. sitä halutaan noudattaa
  2. se on helppo ymmärtää
  3. sitä on helppo valvoa
  4. säännön olemassaolon tarkoitus perustuu kommuunini tärkeimpiin arvoihin: a) jokaisen tulisi saada tuntea kotirauha ja turva b) jokaisen tulisi saada tuntea reiluutta kommuunin ylläpidossa b) massasääntö (eli onko ok, jos kaikki tekee?)

Säännöt jotka liittyvät jotenkin asukkaan tapojen muuttamiseen, ovat kaikista vaikeimpia noudatettavia sääntöjä. Vaatii henkistä ponnistusta muuttaa tapojaan. Pääsääntöisesti asukkaan itse pitäisi tämä ponnistus tehdä, ei siten että muut asukkaat muistuttavat siitä jatkuvasti.

Sääntöjen noudattamiseen liittyvä asteita:

::: tip OK
**Asukas hyväksyy säännön ja noudattaa sitä.**
:::

::: tip OK
**Asukas ei hyväksy sääntöä, mutta noudattaa sitä.** Jokin sääntö ei miellytä, mutta asukas on kuitenkin valmis noudattamaan sitä, kunnes sääntö yhteisestä päätöksestä muutetaan sellaiseksi, jonka asukas voi hyväksyä. Tai jos yhteisestä päätöksestä koko sääntö poistetaan.

Tällaiset tilanteet ovat myös hyviä hetkiä kehittää kommuunia. Erimielisyys on kommuunissa arkea.
:::

::: warning ?
**Asukas ei hyväksy sääntöä, eikä ole valmis sitä noudattamaan.** Tilanteesta riippuen tämä voi olla huono tai hyvä asia. Jos asukkaalla on tiettyjä vakaumuksia mm. kulttuuritaustojen takia tai muiden taustojen takia, pyritään kommuunissa näitä kunnioittamaan. Tavoitteena on päästä yhteisymmärrykseen.

Tällaiset asiat pyritään ratkaisemaan haastattelutilanteessa ennen sisään muuttamista.
:::

::: danger X
**Asukas hyväksyy säännön, mutta ei noudata sitä.** Tämä aiheuttaa kommuunissa eniten konfliktia. Eli asukas antaa ymmärtää, että on hyväksynyt säännön, mutta ei sitä kuitenkaan noudata.
:::

## Kuuden voima
Monet asukkaat asuvat ensi kertaa keskisuuressa kommuunissa. Suurin yllätys on miten kaikki kuluu erittäin nopeasti: kuusinkertaisella nopeudella.

Kuusi asukasta on iso määrä ja sitä tulisi jollain tavalla organisoida. Kolmen hengen kommuunissa tuskin tarvittaisiin sääntöjä.

Kuuden voima käytännössä tarkoittaa, että kaikki kuluu kuusi kertaa nopeammin. Pannut, lamput, astiastot, veitset, vessapaperit, tiskiaine, voipaperi jne. kuluvat kaikki kuusi kertaa nopeammin. Kommuuni Pankkia hoidetaan tämän takia yhteisesti. Jos yksi henkilö jatkuvasti ostaa kaikille tarvikkeet, joutuisi hän ravaamaan kaupassa monta kertaa.

Kuuden voima ei ole pelkkä huono juttu. Kuuden voimalla voi saada esim. yhteisillä aikakauslehtitilauksien hinnat murto-osaan. Isolla porukalla voidaan ostaa tukkuna enemmän ja siten säästää rahaa. Siivousten määrää saadaan vähennettyä, kun siivousvuorot jaetaan tasaisesti.

Kuuden voima aiheuttaa myös ns. massasääntöjä.

::: warning Ohjeistus
**Yleisperiaatteellisesti aina kun tekee jotain, voi miettiä onko tämä teko haitallinen, jos kaikki muutkin tämän saman asian tekee?** Tästä on seurannut tarkkoja sääntöjä miten tavaroita säilytetään ja missä. Esimerkiksi jos yhden ihmisen annetaan säilyttää polkupyöräänsä olohuoneessa, saisivat silloin kaikki muutkin säilyttää pyöräänsä samassa paikassa. Olohuone ei ole pyörävarasto!

Esimerkki massasäännöstä on 'likaisten tiskien pitäminen keittiössä' kielto.

Esimerkiksi keittiön pöytä on tämän takia julistettu täysin FFA-alueeksi.
:::

## Tapahtumat
Kommuunissa pidetään paljon erilaisia tapahtumia. Omaa arviokykyä ja järkeä on käytettävä näiden tapahtumien järjestämisessä ja vieraiden kutsumisessa.

Tiedetyt tapahtumat:

### Sauna
Sauna on torstaisin kello 20:30. Sauna maksaa 18 euroa kuukaudessa ja se jaetaan osallistujien kesken kuukausittain. Holistit ovat tähän tervetulleita ilmaiseksi. Vain yksi kommuunin ulkopuolinen avec on tervetullut. Saunassa käytetään uimavaatteita.

Saunatiloissa on myös uima-allas.

### Kesägrilli
Kommuuni on kesäisin melko usein grillaillut yhdessä. Kaasu tai hiilet jaetaan kommuunilaisten kesken. EX-kommuunilaiset tervetulleita, eikä heidän tarvitse kustantaa polttoaineita. Yksi avec tervetullut.

### Talvinuotio
Talvella Kivikon metsässä paistellaan nuotiolla. Yksi avec tervetullut. Kaikkien kanssa jaetaan tasan polttopuukulut.

### Halloween
Halloween on Kommuuniin isoin juhla. Parhaimmillaan tänne on tullut yhteensä 50 vierasta. Budjetti on ollut korkeimmillaan n. 500 euroa. Pääsääntöisesti kommuuniin jäsenet järjestävät tämän juhlan pienellä avustuksella kommuunin ulkopuolelta. Taloudellista avustusta saattaa tulla myös ulkopuolelta.

Yleensä maksajat ovat olleet ne, keiden kavereita on tullut kaikista eniten.

Halloweeniin saa kutsua omia kavereita niin paljon kuin haluaa, kunhan on valmis maksamaan ja näkemään vaivaa siivoamisessa ja järjestämisessä.

Juhlat ovat nyyttärihenkisiä, mutta budjetista iso osa lohkeaa omaan tarjoiluun, alkoholiin, rekvisiittaan ja ohjelmanumeroihin.

### Pikkujoulu
Halloweeniin verrattuna huomattavasti pienemmät juhlat, mutta silti parhaimmillaan on osallistunut n. 20 henkeä.

Välillä pikkujoulua on pidetty ainoastaan kommuunin ja ex-kommuunilaisten kanssa. On vähän auki kummalla tavalla haluttaisiin jatkossa tämä pitää.

## Keittiön pöytä
FFA tulee sanoista Free For All. Keittiön pöytä on julistettu FFA-alueeksi, eli kaikki saavat kuluttaa pöydällä olevia eineksiä. Näitä tulisi kuitenkin kuluttaa reilusti! Jos jokin tuote tai eines on erittäin halutta, olisi ehkä sitä syytä jättää myös muillekin.

Jos jokin eines tai tavara on FFA, sen käyttöä ei saisi estää esimerkiksi viemällä se omaan huoneeseensa tai omille privaattihyllyille.

Pääsääntöisesti pöydällä olevien einesten kuluttaminen tulisi tapahtua keittiössä. Jos näitä ei kuitenkaan tunnu kukaan muu kuluttavan tai niitä on paljon, voi sitten viedä omaan huoneeseensa.
