# Säännöt

Kontulan Kommuunin säännöt perustuvat kahteen periaatteeseen: kotirauhaan ja reiluuteen Kommuunin ylläpidossa. Lähes kaikki säännöt pyrkivät pitämään yllä näitä periaatteita. Jokaisen kommuunilaisen tulisi saada kotirauha ja tuntea reiluutta kommuunin ylläpidossa.

Useimmiten pärjää maalaisjärjellä ja toiset huomioon ottamalla. Jos tämä ei onnistu, luodaan sääntöjä.

Kontulan Kommuunissa asuu kuusi asukasta, joilla jokaisella on oma luonteensa. Toisinaan asukkaat ottavat hyvin huomioon muut, jolloin sääntöjä on vähemmän. Joskus taas piittamattomuus aiheuttaa uusien sääntöjen luomisen tai niiden kiristämistä. Säännöt siis elävät ja muuttuvat sen mukaan, keitä Kommuunissa asuu.

Sääntöjen toistuvasta rikkomisesta asukas voidaan potkaista pois Kommuunista. **Sääntöihin voi tehdä väliaikaisia poikkeuksia kysymällä Kommuunin [virallisesta kanavasta](../saannot/viestinta.md) lupaa.** Jos sääntö tuntuu liian tiukalta tai kohtuuttomalta, kannattaa keskustalla muiden asukkaiden kanssa sen poistamisesta tai muuttamisesta.

Mikä ei ole erikseen kielletty ei tarkoita, että sitä saisi tehdä. Käyttäkää omaa oikeustajuntaa kussakin tilanteessa ja tehkää päätös toiset huomioon ottaen.

## Hiljaisuus ja järjestys

::: danger Sääntö
**Kello kymmenen jälkeen illalla on varottava aiheuttamasta turhaa melua.** Yösuihkuttelu on pidettävä lyhyenä, ovia ei paiskota ja keskustelua yleisillä tiloilla tulisi välttää. Kovaäänisyyttä ja musiikin toistoa on hiljennettävä omissa huoneissa. Pesukone ei saa olla käynnissä kymmenen jälkeen.
:::

::: danger Sääntö
**Yleisellä tiloilla ei saa oleskella päihtyneenä**. Kommuuni ei ole jatkopaikka bileille. Kommuunissa arvostamme hyviä elämäntapoja ja arvoja.
:::

## Kommuunin ylläpito ja vastuualueet

::: danger Sääntö
**Jokaisella Kommuunin asukkaalla on vastuualueensa Kommuunissa.** Vastuualueisiin liittyy tehtäviä ja vastuuta. Jokaisen asukkaan odotetaan suoriutuvan vastuualueistaan vähintäänkin siedettävästi.
:::

Vastuualueisiin liittyy paljon sääntöjä ja ohjeita, jonka takia niistä on [omat sivunsa](vastuualueet.md).

## Tavaroiden säilytys

::: danger Sääntö
**Yleisillä tiloilla ei saa varastoida tavaraa.** Eteinen voi toimia väliaikaisena varastona.
:::

## Keittiö

::: danger Sääntö
**Keittiön on oltava siisti käytön jälkeen.** Jokainen siivoaa omat jälkensä ja keittiö on jätettävä siistiksi. Tiskit on tiskattava pois tai vietävä omaan huoneeseensa.
:::

::: danger Sääntö
**Keittiön pöydälle jätetty eines on kaikkien käytettävissä tai kulutettavissa.** 
:::

::: warning Ohjeistus
**Käytä kuvauskaapeissa ja -astioissa olevia ruokailuvälineitä.** Näin näitä pisteitä ei tarvitse jatkuvasti tyhjennellä ja tilaa on enemmän kuivattamiselle.
:::

## Olohuone

::: danger Sääntö
**Olohuoneen pöydälle jätetty eines on kaikkien käytettävissä tai kulutettavissa.** 
:::

## Vessa

::: danger Sääntö
**Pöntön on jäätävä siistiksi käytön jälkeen.** Käytä vessaharjaa ja käsisuihkua tarvittaessa.
:::

## Bio-vuorot

::: danger Sääntö
**Jokainen asukas noudattaa biovuorolistaa.** Lue [ohjeet](../ohjeet/README.md#bio).
:::

## Ekologisuus, veden ja sähkön kulutus

::: danger Sääntö
**Kulutetaan sähköä kohtuullisesti.** Ei kryptovaluuttafarmeja, pakastinta tai jääkaappia omaan huoneeseen, tai muutenkaan mitään laitteita, jotka kuluttavat sähköä liikaa. Kommuunin sähkölaskun on oltava vuositasolla alle 900 euroa.
:::

::: danger Sääntö
**Vettä on kulutettava kohtuullisesti.** Vuosittainen vedenkulutus on oltava alle 2000 euroa.
:::

Tällä hetkellä vuokranantaja maksaa veden ja sähkön. Jos asukkaat eivät pysty käyttämään sähköä ja vettä kohtuullisesti, voidaan pohtia laskujen siirtämistä asukkaille.
