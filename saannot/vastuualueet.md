# Vastuualueet

::: danger Sääntö
**Kommuunissa on yhteensä kuusi vastuualuetta, eli kaikille asukkaille on oma vastuualueensa.**
:::

  - 2 henkilöä hoitaa vessat ja suihkuhuoneen - vessavastaava
  - 2 henkilöä hoitaa keittiön, eteisen, käytävät ja komerovaraston - yleisvastaava
  - 1 henkilö hoitaa Kommuunin taloutta - talousvastaava
  - 1 henkilö hoitaa Kommuunin yleiset pyykit - pyykkivastaava

Vessavastaavat sopivat yhdessä miten vessoja hoidetaan. Yleisvastaavat tekevät samoin.

## Vessa- ja yleisvastaava

::: warning Ohjeistus
**Vessavastaavien ja yleisvastaavien kannattaa sopia siivouksen siten, että se on rutiininomaista ja viikottaista.** Ei siten, että *siivotaan, kun näyttää likaiselta*, koska tällöin voittavat ne, joiden siisteysvaatimus on matala.
:::

## Talousvastaava

::: warning Ohjeistus
**Talousvastaava hankkii Kommuuniin kaiken tarpeellisen yhteisiin asioihin.** Kommuuni itse sopii, mikä on *tarpeellinen*.
:::

::: danger Sääntö
**Talousvastaava hoitaa Kommuunipankkia ja voi pyytää muilta Kommuunin asukkailta rahaa Kommuunipankkiin. Jokainen asukas on velvollinen maksamaan Kommuunipankkiin.** Talousvastaava luonnollisesti itsekin osallistuu kustannuksiin. Kustannukset jaetaan tasan.
:::

Kommuunipankki on sopimus. Tästä tarkemmin [sopimuksien sivulta](../sopimukset/README.md).

::: warning Ohjeistus
**Talousvastaava pitää kirjaa ostoksistaan.** Tähän kirjanpitoon on kaikkien asukkaiden päästävä helposti käsiksi.
:::

## Pyykkivastaava

::: warning Ohjeistus
**Pyykkivastaava pyykkää kaikki yleiset pyykit ja viikkaa ne takaisin komerovarastoon.** Pyykkien vaihto olisi hyvä tapahtua kerran viikossa.
:::
